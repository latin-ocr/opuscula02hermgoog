CARMEN

Dilecta Phoebo Lipsia, plurimam
Mirata pubem et laurigeros duces,
Mirata et Ottonem recenti

agminis imperio potitum

Quem magua longis ordinibus cohors
sequuta, vitae lampade tradita,
Vrgetur aeterno sopore,
Nil uisi, quo veniemus omnes,

Praegressa. Quamquam, dum bona singulos
Mater reposcit terra, fidelium
Stat res viromm intacta plagis
Omnia dissociantis aevi.

Aevum latenti momine temporis
Diem diebus, saecula saeculis
eduens, retractari negante ¹
Arbitrio moderatur orbem,

Ἰ Nune firma servans, quae temerarios -

Ausus malignae fraudis et efferos
Odere fastus, nunc ab alto ,
culmine deiiciens potentem

Turpi ruina. Gemit enim nefas,
Auditque iudex additus inferis,
Quisquis sub Oreo congregatis
Conqueritur novus hospes umbris,

Seu sancta fidae foedera dexterae
Contempta narrans, sive malam sitim
Auri, tumescentisque diros
Luxuriae memorans furorem

 

